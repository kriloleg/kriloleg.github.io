---
layout: post
title:  "Один день з життя. Частина 1"
date:   2022-09-10 19:00:25 +0300
categories: Особисте Кухня Фінанси Спорт
tags: Особисте Кухня Солодке Фінанси Спорт
---

Новий формат посту для мене. Основна задумка була збирати пости по категоріям, але цей пост буде цілим пересказом дня і я буду його писати в режимі "онлайн", що для мене значить не в кінці дня, а протягом дня, як буду трошки зупинятись.

План на сьогодні в мене досить вільний і крутиться в основному навколо моїх **хочу** і менше навколо **необхідно**, а саме:

1. Фінансове консультування та пленінг
1. Прибирання вдома
1. Забрати *подарунок* колезі в центрі
1. Забрати військову амуніцію для однокласників
1. Забрати міжнародну посилку (підозрюю, що це мій таймер для фокусування на задачах)
1. Сходити в спортзал (скоріше за все буде станова, класика)
1. Приготувати щось смачне (скоріше за все це буде десерт)
1. Пригостити десертом одну дівчину, якщо
    1. Десерт вдасться смачним
    1. Дівчина не буде проти отримати десерт
1. Щось подивитись або почитати на вечір

І так, Львів, на вулиці з самого ранку дощ, але я люблю і дощ і сніг і все що завгодно. Люблю коли щось міняється і неодноманітно.

## Фінансовий план

Це вже не перша наша зустріч. Маю фінансового консультанта і ми намагаємось проаналізувати мої плани, можливості і що з цим далі робити для їх досягнення. Тому, переглядаємо, плануємо. Сьогодні отримав приблизний план дій по інвестуванню та розподіленню активів. Маю домашнє завдання порозбиратись в плані, а також в навчальних матеріалах. Думаю, що це буде і окремою секцією в блозі трошки пізніше.

Тому, активність - **завершена**.  З 8-ої по 9-у ранку.

## Прибирання

Захотілось чистоти. Порозкладав речі, перемив все, що можна було на кухні, в інших кімнатах, прання поставив, попереднє перескладав. Хотів вручну попилососити, але трошки втомився бігати і запустив робота-пилососа, а підлогу вже помию вручну. Плюс до всього, запалив свічку в аромо-лампі (там олія бергамоту) і трошки стало приємніше на запах в кімнаті. Люблю коли чисто, хоча сам не дуже акуратний і то завжди зусилля витримати порядок :)

Все помито, все чисто і приємно на вигляд. Рухаємось далі :)

## Військовий одяг для однокласників

Однокласники приймають участь в бойових діях і через те, що похолодало достатньо швидко, то є необхідність в теплішому одязі (+росхідники замінити). Майже тиждень пішов на знайти, домовитись і то, ще не все мені доїхало. Але, вже щось забрав сьогодні, спакував і завтра буду робити відправку в 2 точки. Тим часом, ЗСУ в контр-наступі на Харківщині та Херсоні. Тримайтесь чоловіки!

![Форма для своїх](/assets/2022-09-10/photo_2022-09-10_16-40-17.jpg)

Приємно в розмові коли можеш допомогти і коли звучить **Слава Україні**

```
- Є частина форми, ось фото, можу завтра відправити
- Дякую. Гарну справу робиш. Слава Україні!
- Героям Слава!
```

Тому, нехай москоляка дохне, а своїх зігріємо, підтримаємо і допоможемо! **Слава Україні!**

## Готування брауні

Що ж... я думав, що б то могло бути з солодкого і смачного і зупинився на варіанті з брауні. Це буде новий рецепт і тому не знаю чи вийде. Не було б в планах когось пригостити, то було б легше, а так дещо тривожно. Енівей, це лише фантазії. Готовка покаже.

![Брауні сьогоднішнього дня](/assets/2022-09-10/photo_2022-09-10_19-06-47.jpg)

Вийшов досить цікавий (інший рецепт ніж колись). Поки не розрізав і не знаю який в середині. 