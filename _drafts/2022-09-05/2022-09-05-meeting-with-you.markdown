---
layout: post
title:  "Зустріч з тобою"
date:   2022-09-05 22:31:25 +0300
categories: Особисте
tags: Особисте Закоханість Життя
---

Думаю, що цей пост буде писатись в декілька заходів. З розряду переживань початкових, бажань і потім до реальності і відчуттів. Скоріше за все, найближче і найвразливіше залишиться зі мною, але важливе і доступне для **поділитись** і **пригадати** зможе знайти своє місце тут.

## 5 вересня

Пройшло три тижні від інтенсиву, а моя цікавість не спадає, в думках залишаєшся ти. Я вже і працював і не працював, і займався і не займався спортом. Нічого не діє або діє не довго і потім швидко повертає мене до думок і згадок. Щось дуже сильне. Справжнє, бо має. Не буду відторгати. Я так тебе бачу.

В нас може бути зустріч де ми побачимось трошки інакшими. Хотів просто зустрітись, прогулятись, але відловив себе на бажанні зробити невеличкий подарунок. Трошки тривожно через це, бо перша зустріч і не впевнений як ти сприймеш. Подарунок невеличкий, символічний, з піклуванням.

І от зі вчора сиджу, думаю, перебираю, шукаю і вже трошки надумав. Надихнувся твоїм постом про осінь, смуток і хочеться подарувати тобі затишку, барвів. Але чи встигну зробити і чи зможу зробити так, як хочу, а хочу...

1. Плед. Щось ніжне або щось з кольором (чи в поєднанні). Нехай тебе гріє і дає кольорів
1. Маленький кавовий подарунок, бо треба щось пити коли сидиш в кріслі і закутана в пледі
1. Маленький чайний подарунок, бо я не знаю любиш ти каву чи ні і буду вгадувати
1. Шоколадка чи шоколадки, бо до пледу, книги, чаю чи кави хочеться дати тобі і щось смачне
1. Листівка, бо це не просто набір аби-чогось, а набір маленьких сенсів. Їх я в ній і опишу

Завтра йду на полювання, вже майже все знайшов і про все дізнався, а на Середу вже відмінив всі вечірні мітинги. В мене дуже важлива зустріч.

## 6 вересня

День почався з того, щоб швидко вирішити основні справи, а потім шукати-шукати і ще раз шукати. Для мене важливо було знайти плед, щоб він був теплим, ніжним і хотілось з кольором і щоб вʼязаний... Багато критеріїв, але не все можливе.

- **Плед:** я перевірив сайтів 10ть і списався десь з 5-7 людьми, що займаються вʼязанням пледів, але нажаль або не було гарного чогось, або розміри непідходящі. Продовжив пошук у Вікторії, бо там є деякі магазинчики і лише в одному знайшов плюс мінус те, що виглядало гарно. Хвилин 10 ми обговорювали з продавчинею, пробували, щупали, розгортали, вкривали і я разів пʼять перепитав: "Чи не буде кусатись?". Обрав. 
- **Шоколад:** не купував багато, але чорний і молочний взяв. Надіюсь, що сподобається
- **Кава:** трошки кави з креденсу (з розпитуванням по смакам) і трошки кави з окремого магазинчика (вже за межами Вікторії)
- **Чай:** також за мержами Вікторії, але я щось так багато різного набрав...
- **Листівка:** гарна, кольорова (бо я хотів десь дати кольорів). Заповнив з щирими побажаннями.
- **Свічечка:** щось для атмосфери

Моя фантазія, то це **ти** осіннім днем, ввечері чи вранці в зручному кріслі, в пледі, з чимось теплим і солодким спостерігаєш за гарною осінню на вулиці або читаєш книгу. Щось для атмосфери та комфорту. Не знаю на скільки сподобається, але це те, що хотілось передати від себе.

І ще, хочеться про свої переживання сказати пару слів. Час від часу почуваю себе навʼязливим, недоречним і зараз починаю думати, що може я дарма так... В мене є цікавіть і бажання порадувати, але я не можу нічого відчути назад. З врахуванням того, що все в чаті і відповіді десь бувають перериваються... тяжко з цим.

Але, моє бажання і інтенція чесна, щира. Напевно подарую і трошки відступлю, бо починаю почувати себе дещо некомфортно. Плекаю надії, що сподобається. Поки трошки сумно. Коли подарую, то стане або більш сумно або сумно + радісно. Такий от день.

*Наразі зустріч під питанням. Маю надію на зустріч хоча б в 10 хвилин, щоб можна було завести маленький подарунок.*