---
layout: post
title: "Я, війна і сімʼя"
date:  2022-09-01 09:37:00 +0300
categories: Війна
tags: Війна Рашисти Рашка Сімʼя
---

24 лютого 2022 рік. День, що йде відразу після мого дня народженя. Ранній ранок і біля 5-ої дзвінок від брата з Києва з короткою і спокійною фразою: "Війна почалась. В Києві вибухи. Рашка нас бомбить"... Як же я ненавиджу ту русню.

Вже пройшло **190 днів** з повномасштабного вторгнення рашистів в Україну. **6 місяців і 9 днів** в момент написання цього посту. Ці виродки натворили багато горя: вбивали, катували, гвалтували, мародерили і досі продовжують... Безліч людей, що змогли втекти з цього пекла втратили частину свого життя, безліч людей так і не спромоглись або вирішили залишитись попри небезпеку і знаходяться в окупації російських військ.... безліч хотіли врятуватись і виїхати, але їм не вдалось... були вбиті російськими солдатами(окупантами).

Станом на сьогодні, дякуючи ЗСУ, волонтерам, українським партизанам, міжнародній підтримці (економічна, політична та військова допомоги) - рашистські війська не можуть просунутись в глибину нашої держави і окупувати інші області.

![Стан окупації українських міст на 31 липня 2022](/assets/2022-09-01/photo_2022-08-31_10-56-46.jpg)

І знову ж, дякуючи всім, хто бореться за Україну і її незалежність - денацифікація і демілітаризація рашистів на українській землі успішно продовжується. В цьому місці завжди задумуюсь і згадую про наші втрати, бо це висока ціна: з їхньої ж сторони гине лише окупант-непотріб.

![Втрати рашистів станом на 31 липня 2022](/assets/2022-09-01/bd5630f0c19d9e3d.png)

## Хронологія

Напевно важливо почати з того, хто і де знаходився на початку вторгнення

1. **Батьки, бабусі та дідусі** - с. Шевченкове, на межі з Херсонською областю
2. **Брат** - Київ
3. **Я(Олег)** - Львів
4. **Друзі** - Миколаїв, Херсон, Харків

### Початковий стан справ

Перший час ніхто не хотів нікуди їхати, всі приглядались за ситуацією, вірили в Україну, ненавиділи москалів і шукали способи допомогти. 
- Тато передавав нашим хлопцям з ЗСУ допомогу, щось підвозив, підносив, віддавав по їхнім потребам. (тут би в нього розпитати детальніше, що це було)
- Брат був змушений через пару днів наступів і бомбардувань виїхати з Києва. Евакуював з собою мою колегу з сімʼєю. (знаю, що то була пекальна поїздка для нього, бо пасажири йому мозок ложкою виїли)
- Бабуся і дідусь (разом з батьками) - довгий час жили в підвалі. Там батьки (молодці просто), обладнали найкращі можливі умови.
- Перші з друзів кому було необхідно їхати - друзі з Харкова з маленькою дитиною. Тяжка дорога з пересадками і все ж таки добрались до Львова.

Що ж по дому, то ситуація не складалась на краще, а час йшов. Моя домівка була обстріляна, моє рідне село пошматоване постійними прильотами. Рашистський снаряд зніс цілком і повністю горище де ми в дитинстві проводили купу часу лазаючи туди і знаходячи постійно якісь цікаві "штуки". А перший поверх - колись літня кухня, а потім приватизовано в батьків і перероблено в спортзал. Стільки чудових моментів.

![Дім. Літня кухня, горище](/assets/2022-09-01/2022-09-01%2010.59.41.jpg)

Інший снаряд пошкодив колесо в тракторі, спалив вагончик в якому тато ночував на полі, а інший перетворив в "конструкцію". Нижче якраз фото одного з вагончиків. Тато в мене любитель зробити своїми руками і зробити добре. Дуже шкода, що стільки зусилля було просто знищенно. Отримав це фото від нього з текстом: "Ще вчора він був цілим".

![Дім. Один з вагончиків, що потрапив під обстріл](/assets/2022-09-01/2022-09-01%2010.59.33.jpg)

Якийсь з прильотів ледве не вбив собаку батьків - частина снаряду продірявила будку, Врятувало, напевно, що її в той момент там не було. Розміри осколків, на секунду...

![Дім. Осколки від рашистських обстрілів](/assets/2022-09-01/2022-09-01%2010.57.44.jpg)

Так як справи не ставали краще, а бабусі і дідусю було складно постійно бігати в підвал, то батьки відправили їх евакуаційним автобусом до мене до Львова.

![Війна, евакуація бабусі та дідуся](/assets/2022-09-01/2022-09-02%2006.50.06.jpg)

Самі ж залишились в селі спостерігати за ситуацією та допомагати односельчанам: качали воду, ремонтували пошкодження, допомагали з гуманітаркою, возили хліб.

![Батьки.Війна та гуманітарна допомога селу](/assets/2022-09-01/2022-09-02%2006.49.56.jpg)

Звʼязок кожного дня ставав все гірше і іноді пропадав на пару днів через що не було зрозуміло чи всі живі і цілі. Через це було досить тривожно.

## Бабуся та дідусь у Львові

Трошки більше аніж місяць часу ми жили разом: я, бабуся та дідусь. Згадується дитинство, де я ціле літо міг проводити в них як постійний мешканець трошки розбиваючи люстри і викладаючи барикади з книжок (це дуже залежиться від віку в якому я робив те чи інше). І якщо про книги, то саме в їхньому домі я проникся атмосферою читання і вперше попав на розвиваючу літературу, а не лише художню. Приємно було знову побути якийсь час разом. Цього разу приймали їх, а не вони.

За час, що вони були в мене, то періодично прилітало по Львову і деякі прильоти були досить недалеко від мене. Через що, ми іноді вибирались посидіти в "захисному" коридорі.

![Війна. Коридорне укриття](/assets/2022-09-01/2022-09-01%2015.47.37.jpg)

Ну, і якщо говорити про самі прильоти, то їх можна було бачити з вікна, відчувати по вібрації будівлі, але, на щастя, вікна залишились цілими, нічого не повилітало і ніхто не постраждав. Згадую, що одного разу я повертався велосипедом з офісу під час повітряної тривоги, стояв на світлофорі і надімною, з затримкою в 10 секунд пролетіли дві ракети. Свист був дуже неприємний, а після другого вибуху вже було трошки моторошно. Тоді 4 ракети прилетіли навколо мого дому.

![Війна. Прильоти біля дому](/assets/2022-09-01/2022-09-01%2016.35.06.jpg)

Попри все, життя йшло далі. Ми собі добре інтегрувались разом, в кожного була свобода дій. Бабуся і дідусь відпочивали, грали в ігри, читали новини, ходили за покупками, готували собі, що хотіли(для них це було важливо) і по всякому намагались не заважати моїй роботі, що в той час йшла досить насичено. Мені хотілось провести більше включеного часу з ними, чимось *побалувати*, як вони це робили для нас в дитинстві. Одного разу я готував для них свій **фірмовий** борщ. Приготував увечорі, щоб він міг настоятися до ранку, поставив хлібопічку на таймер... Ранок почався з аромату свіжо-спеченого хліба і запашного борщу. На фото дідусь натирає хліб часником.

![Війна. Бабусь та дідусь гостюють в мене](/assets/2022-09-01/2022-09-01%2013.32.08.jpg)

В завершення історії історії хочеться ще додати фото з назвою **Дід Націоналіст**. Воно було зроблено в день коли я отримав свій прапор і повішав на стіну.

![Війна. Дідусь Націоналіст](/assets/2022-09-01/2022-09-01%2016.37.14.jpg)

## Евакуація батьків

Так як обстріли у батьків не припинялись, постраждав трактор, то зʼявився ризик, що якщо тягнути час, то можливості виїхати пізніше може просто не залишитись (якщо снаряд прилетить в машину). Опираючись на це батьки вирішили виїжджати.

Памʼятаю, що в той момент рашисти були в Миколаївській області, вели обстріл машин з цивільними і було невідомо і страшно якими дорогами можна чи не можна їхати. Я тоді шукав маршрути для батьків і це було не просто, бо і я в тому не розбираюсь і не володію сильною інформацією і від цього залежала безпека моїх батьків. Перевіряв по 100 разів, списувався з різними людьми, шукав карти, шукав де останній раз рашисти були помічені, шукав про те, хто і як виїжджав останнім часом, звʼязувався з волонтерами. Маршрут знайшов. Відправив в СМС коротко через які основні точки їхати (бо звʼязку тоді майже не було) і відправив ще фото-карту на телефон.

![Дім. Самостійна евакуація](/assets/2022-09-01/2022-09-01%2010.58.40.jpg)

Батьки їхали майже два дні. Це була наша з ними таємниця, щоб ніхто не хвилювався і ніхто не надзвонював їм в момент поїздки. Їхали двома машинами. Тато на новій, бо вони купили її незадового до вторгнення, а мама на основній, бо мала на ній практику. Шкода маму, бо на машині, що вона обрала було вибите осколком бокове скло і все холодне повітря на швидкості дуло в обличчя. То був березень, якщо не помиляюсь, і це було досить холодно. Тато не раз їй пропонував помінятися, але не захотіла.

І, нарешті, батьки добрались додому. Змучені, голодні, два дні в дорозі. Головне, що цілі і живі. А от яка виявилась зустріч з батьками... Такого я не міг очікувати.

![Війна. Батьки у Львові, евакуація успішна](/assets/2022-09-01/2022-09-01%2016.34.51.jpg)

## Зустріч всією сімʼєю

І ось тут неочікувана розвʼязка. Декілька цікавих подій, що наклались одна на одну.

1. В мене якийсь час живуть бабуся та дідусь
1. Брат був в Івано-Франківську і мав заїхати до Львова(вже не памʼятаю причини)
1. Батьки в цей час якраз були в дорозі (не було дуже зрозуміло коли саме вони приїдуть)
1. Неочікувано подзвонив дядько Сергій і сказав, що їде з Києва і що заїде до мене, до своїх батьків

Чим закінчилась вся історія? Напевно найбільш несподіваним "таймінгом", коли всі просто зібрались в одній рукавичці один за одним.

1. Приїхали Сергій та Іра з Києва
1. Приїхав Брат з Івано-Франківска
1. Подзвонили батьки, бо виявляється, що вже також приїхали і біля будинку

І ніхто з цих людей не домовлявся про зустріч, місце та час. Той момент коли останній раз ми так збирались років 10-ть тому у батьків. Не буду коментувати кожне фото окремо. Просто ось так воно все було.

![Війна. Сімейне фото - я і брат](/assets/2022-09-01/2022-09-01%2013.33.27.jpg)

![Війна. Сімейне фото - мама і її брат Сергій](/assets/2022-09-01/2022-09-01%2013.33.42.jpg)

![Війна. Сімейне фото - всі в рукавичці](/assets/2022-09-01/2022-09-01%2013.33.50.jpg)

## Розподілення всіх по своїм місцям

Думаю, що я прийняв би всіх на довгий термін в себе якби не два АЛЕ:

1. Одно-кімнатна квартира і це фізично майже не можливо
1. Навіть якби було більше кімнат, то ми б подуріли всі разом жити і один одного витримувати (зі всією любовʼю і повагою)

Тому, з "хабу" зустрічі всі направились по своїм пунктам призначення:

1. Брат забрав батьків до Івано-Франківська де вони жили в готелі
2. Сергій та Іра поїхали в Борислав (у Львівській області)
3. В мене залишились бабуся та дідусь

## Батьки в Івано-Франківську

Окремо хочеться згадати про батьків в Івано-Франківську. Місце і час, щоб трошки відійти від всього жахіття, відпочити.

![Батьки в Івано-Франківську. Спільне читання новин](/assets/2022-09-01/2022-09-01%2015.45.53.jpg)

Ще, думаю, брат додавав їм фарб в життя. Головні ролі: Олександр - в ролі сина, що тягне батька за ноги з ліжка, Олександр (старший) - в ролі батька, що не хоче нікуди йти, Світлана - мама, в ролі фото-оператора. Сценка: вам треба більше ходити, гуляти і рухатись.

![Батьки в Івано-Франківську. Брат тягне батю на вулицю](/assets/2022-09-01/2022-09-01%2015.46.02.jpg)

Батьки купили собі дві вишиванки (той момент, коли в тебе ще досі її немає).  Завжди приємно бачити коли вони **дозволяють** собі покупки, бо на стільки звикли працювати, на стільки звикли, щоб все було з користю, що багато речей автоматично попадають в категорію непотрібного. Так що, батьки в чомусь нарядному і поза межами роботи - окрема радість.

![Батьки в Івано-Франківську. Тато у вишиванці](/assets/2022-09-01/2022-09-01%2016.06.43.jpg)

![Батьки в Івано-Франківську. Мама у вишиванці](/assets/2022-09-01/2022-09-01%2016.06.48.jpg)

Крім того, паралельно волонтерили і допомагали з плетінням сіток. Ходили туди кожного дня, як на основну роботу. Вчили новеньких і покращували загальні процеси та організацію.

![Батьки в Івано-Франківську. Плетіння сіток](/assets/2022-09-01/2022-09-01%2016.06.18.jpg)

![Батьки в Івано-Франківську. Волонтерство](/assets/2022-09-01/2022-09-01%2015.57.20.jpg)

## Час з рідними

Ми з братом в цей час активно продовжували працювати, бо лише ми двоє залишались при роботі в цей момент і хоча в батьків є своя фінансова подушка, але було важливо перестрахуватись. Між роботою, донатами, волонтерством ми думали ще про те, як трошки розважити наших рідних (там де брат тягне тата за ноги з ліжка - один метод з). І ми почали влаштовувати шахові турніри між бабусею і татом. 

Я облаштував спеціальне геймерське місце для бабусі, щоб їй було зручно і комфортно висиджувати партію

![Війна. Бабуся грає в шахи з татом](/assets/2022-09-01/2022-09-01%2015.46.11.jpg)

Брат облаштував спеціальне геймерське місце для тата, щоб проводити турніри. Великий монітор, подушка під спину. Все як має бути :)

![Війна. Тато грає в шахи з бабусеє](/assets/2022-09-01/2022-09-01%2015.47.31.jpg)

Турніри проходили майже кожного дня. З памʼятного в цьому моменті ще і те, що ми з бабусею ганяли від екрану дідуся, бо він ходив і постійно намагався підказувати як краще грати :D

## Батьки в Києві

Готель в Івано-Франківську не був на постійній основі і коли рашистів вибили з Києва, то небхідно було по трошки звільняти номер. Брат поїхав до Києва, а батьки ще десь місяць залишались в готелі поки була можливість і потім поїхали за ним. В брата там є квартира де він майже закінчив ремонт на той час. Я фінансово допоміг докупити всю необхідну техніку, а брат дууууже швидко орагнізував всю логістику: закупив, доставив, встановив. Все для того, щоб батькам було місце для життя. Сам же брат зʼїхав жити в кімнату до знайомої за невеличку плату, щоб у батьків був свій особистий простір.

В Києві батьки шукали собі роботу, бо бездіяльність їх мучить. Тато знайшов варіант працювати на тракторі (так як він агроном, то має широкий досвід і для нього це не нове). Робота тяжка і небезпечна. Місцями можна знайти просто величезні воронки від прильоту снаряду.

![Війна. Тато в Києві біля воронки](/assets/2022-09-01/2022-09-01%2015.58.28.jpg)

Мама також продовжує свій пошук і наразі відновила частину своєї кондитерської справи. Пригощає сусідів ("добра душа", як каже тато) і шукає можливих клієнтів. Ось зефірки, що вона робила сама (я поняття не маю, як таке можна зробити вдома)

![Війна. Мама в Києві займається кондитеркою](/assets/2022-09-01/2022-09-01%2016.07.42.jpg)

## Бабуся та дідусь в Бориславі

Бабуся і дідусь пробули в мене десь місяць з гаком, а потім поїхали в Борислав до Сергія (сина). Там 2-ох кімнатна квартира і не потрібно ходити на ципочках, бо якийсь ІТшник-внук(Я) сидить цілий день на дзвінках з самого ранку і до вечора. 

Іра просто неймовірна в плані організації життя за межами рутинних справ. Вона постійно витягує з дому бабусю і дідуся прогулятись по різним цікавим місцям. Навряд я прокоментую фото правильно, але дивитись на них приємно. Знаю, що сумують за своїм домом і залишеним життям, але радий, що знаходять приємні моменти зараз.

![Війна. Бабуся та дідусь на природі](/assets/2022-09-01/2022-09-01%2016.11.00.jpg)

![Війна. Бабуся та дідусь в місті біля патріотичних стрічок](/assets/2022-09-01/2022-09-01%2016.11.22.jpg)

![Війна. Бабуся несе воду](/assets/2022-09-01/2022-09-01%2016.11.43.jpg)

## Підсумки на сьогодні

Починав писати маленький пост про себе під час війни, але він трансформувався на льоту, бо сімʼя виявилась невідʼємною частиною в цій історії і надзвичайно значимою. Дивлюсь на все і думаю про наступне:

- Дякую, що виховали з цінностями до людського життя
- Дякую, що виховали з бажанням допомагати
- Дякую, що я не москаль

І ще трошки про себе в цій історії

- Перед війною було бажання зробити паузу в роботі і відпочити, але полишив ці думки і пішов працювати на 100%, бо
  - є необхідність донатити на кулі проти воріженьок
  - батьки, рідні можуть потребувати фінансової підтримки в майбутньому і важливо мати фінансову змогу їх підтримати
- На початку війни приймав участь в кібер-атаках проти русні, але потім залишив цей фронт
- Всі можливі донати через фонди Притули, Повернись Живим, Стерненко та локальні збори. Я в них.
- Підписки на патреони та інше автоматичне спонсорство волонтерів. І тут я також.
- Віддав все своє спорядження ще на початку березня і декілька разів возив гуманітарку (але, немає машини, то я тут не дуже ефективний)
- Їздив будувати барикади на блок постах
- Приймав транзитом людей з Миколаєва, Харкова
- Займався і займаюсь питанням [українізації Amazon Kindle](https://www.change.org/p/support-ukrainian-language-on-kindle-devices). Дуже тугі хлопці, не піддаються поки.
- Час від часу, по запитам друзів, знайомих шукаю амуніцію, роблю закупи за власний кошт і відправляю

## Що далі?

А далі розмірено і по плану. Як вже казали - спринт закінчився і зараз марафон. Систематично допомагаю всім чим можу:

- працюю
- роблю донати
- готую фінансову подушку для сімʼї у випадку форс-мажорів
- підтримую інформаційний фронт
- навчаюсь
- роблю пошук і покупку необіхдної амуніції
- не забуваю, що життя продовжується і іноді необхідно призупинитись і наповнитись силами, щоб можна було довго і міцно протистояти ворогу

**Україна була, є і буде**. А московита-окупанта вибʼємо і повернемось до своїх домівок.

**Слава Україні!**