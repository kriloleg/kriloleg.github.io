---
layout: post
title:  "Повернення тяжких тренувань"
date:   2022-09-03 21:16:25 +0300
categories: Спорт
tags: Спорт Спортзал
---

Закінчився гештальт інтенсив і купа емоцій, переживань було піднято за нього. Крім того, війна нікуди не ділась, а продовжується. Ресурс дуже мобілізований і розслабитись неможливо. Просто почілити для мене не працює, але як у варіанті з мʼязами, щоб їх розслабити, то достатньо затиснути дуже сильно на декілька секунд і тоді можна відпустити і відчути полегшення. Відновити тяжкі тренування це те, що для мене працює.

Сьогодні мав досить непогане тренування за останні 3 тижні бездіяльності. Планував попрацювати в давно забутому (більше ніж пів року) режимі з великою вагою (хоча фізіотерапевт мені це не дуже радив). І яке ж то щастя... Місце, час, можливість викинути з себе стільки всякого сміття і "проричатись" легально. Приємно, але мало. Хочеться ще і дуже очікую Вівторка, щоб повторити. Багато ще в мені сидить.

## Коротенька історія походу і цікаві моменти

У Львові зараз прохолодна погода, дощить, затянуто декілька днів і почуваюсь в мінусі по запалу та енергії. Тому, щоб зал не пропустити і мати гарне тренування з віддачею... Pre-workout на допомогу. В мене їх два: легенький і дуже жорсткий (я пʼю 1/3 від рекомендованої дози і мен забагато).

Зарядився я Джеком(тааак... це той, що тяжче), прийшов в зал, щоб робити ноги і... схоже, що трошки не розрахував дозу:

1. Підвищилась температура - **добре**
1. Стало чіткіше мислення - **добре**
1. Пропав невеличкий голод - **добре**
1. Прокинувся і зарядився - **добре**
1. Піднявся пульс і пізніше пішов в тахікардію - **упс**
1. Зʼявився страх який місцями ледве не доходив до приступу паніки - **ауч**

Наче негативних елементів менше аніж позитивних.

Тренування було шикарне попри деякі неприємні відчуття від пре-воркауту. Я пішов присідати і просто додавав, додавав, додавав поки влазить...

- **140кг** - на ізі, без жодних страховок
- **150кг** - трошки тяжче + пояс
- **160кг** - стало тривожно, страх піднявся невимірювальний до ваги. Попросив хлопаку з залу підстрахувати. Зайшло на 2 повтори і був запас. Перша вага де я зміг проричатись: підійшов до стійки, зняв, розізлився, відричався (на цьому момент злість заглушила страх) і відпрацював. Страхуючий з повагою кивнув після підходу
- **170кг** - тут я довго готувався і ніяк не міг наважитись. Страх бів більший ніж сама вага разів в 10-ть. Ходив навколо хвилин 5ть, відновлював дихання, заспокоювався і думками повертався до того, що я зможу це подолати. Наважився, підхід зі страхуючим, проричався, зарядився - 2 повтори. Після виконання і фіксування снаряду сповз собі на підлогу і сидів повільно розмотуючись і віддихуючись. Я це зробив

Чи задоволений я собою? - Так! Подолав, не здався, не відмовився, не зажалів себе. А в середині мене - полегшення. Невеличке, але таке бажане і таке давно забуте. Хотілось би ще додавати, ще працювати, але тіло вже казало досить попри велике прагнення. *Спортзал - невідʼємна частина для мене*, бо треба десь вигулювати і свою агресивну сторону, бо інакше вона стає дуже назойлива і заважаюча. Крім того, полегшення і розслаблення для тіла і психіки - неймовірне.

З приємного, і такого трошки незручного для мене, коли я робив фото штанги з якою я сьогодні присідав (а я того дууууже не люблю робити - фоточки в залі), то тренер підійшов і запропонував спеціальну стійку, якщо я хочу зняти відео свого присіду. Це було і приємно і трошки ніяково. Більше перше. Немов зʼявилось більше свободи і в цьому моменті. Якщо-що, то стійка є на тренерському столі і він сказав, що я можу її використовувати. Що ж, може якось.

Тепер і стосовно фото. Ось ця *цяцька* з якою я сьогодні працював

![Львів, спартак, штанга на 170 кг після перерви](/assets/2022-09-03/2022-09-03%2021.44.05.jpg)

Після тренування я був надзвичайно голодним і пішов до магазину поряд і хотілось просто морозива, але... кукурудза і маленький торт не могли залишитись непоміченими (з врахуванням того, що я не люблю солодке)

![Кукурудза, торт після спортзалу](/assets/2022-09-03/2022-09-03%2021.44.34.jpg)

Кукурудзу я приготував собі на пароварці, бо тоді вона дуже соковита і ніжна (треба щось на ній частіше готувати, бо я рідко її використовую). Вечір закінчився переглядом фільму і неспішним поїданням кукурдзи, а потім шматочка тортика.

![Кукурудза і перегляд фільму](/assets/2022-09-03/2022-09-03%2021.44.39.jpg)

## Висновки?

- Я радий, що я пішов в зал сьогодні і не переклав
- Я радий, що я нікого не покликав з собою, бо інакше міг би відволікатись на інших людей
- Я радий, що я не здався (ще б я здався... пффф... я впертий навіть коли до жаху страшно)
- Я радий відчути знову трошки полегшення
- Мені трошки легше може бути тепер стосовно фото і відео в залі
- Моє тіло розслабилось, думки стали легші і лежу собі зараз увечері з великим задоволенням. Не тривожусь.

Хочу ще, і чекаю часу повторити. Легких тренувань не буде - досить. Хіба з часом.