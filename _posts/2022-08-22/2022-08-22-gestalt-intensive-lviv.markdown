---
layout: post
title:  "Гештальт інтенсив. Львів"
date:   2022-08-22 20:00:25 +0300
categories: Гештальт Навчання Інтенсив
---
Моє навчання, як гештальт терапевта продовжується і це цікава подорож. А саме цей інтенсив (він же і перший для мене), я запамʼятаю по багатьом причинам дуже яскраво для себе.

Чим він став для мене особливим?

- Він перший і все нове, все дуже цікаво, але не тривожно, бо місце і люди - безпечні, процеси досить знайомі
- Я мав з собою друзів, колег з якими ми вчились на першій ступені і не почував себе самотньо (я вже мав стільки свого в цьому дійстві, стільки своїх людей)
- Про помічання і вибори. Не подумав би, що буду так легко обирати терапевта як в цей інтенсив. Думав, що це буде дуже складно, буду вагатись і оберу аби обрати. І тут, багато цікавого для мене, бо хотів чоловіка, але обрав жінку і обрав не просто, щоб обрати, а довірився собі. І вона - чудова, і робота наша була - чудова.
- Що мені сподобалось, що мене зігріло, так це те, що хоча на фоні було багато про війну, але в моїй з тобою індивідуальній роботі було дуже багато про життя, про кохання, про красу, про помічання. Це було дуже тепло, дуже відверто, дуже інтимно і досить хвилююче.

До інтенсиву, я задавав собі питання, чи хочу я продовжувати навчання, чи це щось, що мені хочеться, необхідно (внутрішня потреба) і думав, зважував. Зараз... хочу. Багато життя і можливість **жити** це життя, можливість **навчитися жити** своє життя.

Шкодую і дуже прикро через те, що так і не зробив фото зі своєю уважною, чудовою, **красивою** терапевткою. Наша з тобою робота була в неймовірному місці - **за доміком**, цитуючи з посішкою. Нажаль, свого фото немає, то я його "позичив". Ось воно - місце сили, емоцій та переживань яке я буду довго згадувати.

![За доміком на інтенсиві](/assets/2022-08-22/301390808_5627784793931400_2277299314501361036_n.jpg)

Радий, що з колегами ми таки не забули зробити спільне фото. Ось, доречі і ми. З сертифікатами, трохи змучені, в робочих-навчальних кріслах. Щасливі.

![Я і мої колеги на гештальт інтенсиві, 2022 рік, Львів](/assets/2022-08-22/2022-08-22-06.52.44.jpg)

Дякую всім кого зустрів в цей час\\
Дякую всім хто був зі мною в цей час\\
Дякую **тобі** за стільки емоцій, усвідомлень (вони досі зі мною)\\
Дякую ЗСУ, що даєте можливість мати мирне життя під час війни

Слава Україні!